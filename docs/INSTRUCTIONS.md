# I Love Web

Jouw persoonlijke i-love-web-site is een verzameling zaken, die met elkaar jouw frontenderschap tentoon stellen. Het bestaat uit een Learning Journal die je routinematig, het liefst elke dag, bijhoudt. Daarnaast is er de Digital Garden, een site waarbij de vorm compleet vrij staat. Aan het eind van je opleiding is dit jouw eigen, persoonlijke site Ã©n portfolio.

**20% regel**: Bij sommige bedrijven mag je 20% van je tijd besteden aan je eigen projecten. Bij FDND reserveer je 20% van je tijd voor het bijhouden van je Learning Journal en het tuinieren in jouw Digital Garden.

Fork en clone deze leertaak en maak 'm van jezelf.

## Learning Journal

Houd je leerproces routinematig (chronologisch) bij.
Noteer aantekeningen, interessante links en bronnen die je niet wil vergeten waar je later nog naar wil kijken. 
Voeg je sketchnotes en aantekeningen van de We Love Web presentaties en andere lezingen toe. 
Dit is ook de plek waar je je dagelijkse checkout doet.

## Digital Garden

Maak jouw eigen vette website, een creatief weblog, je project portfolio, een link dump, en/of een playground... Hiermee ga je experimenteren en nieuwe technieken uitproberen. Niks moet, alles mag.

NB: Je kunt een eigen domeinnaam koppelen aan jouw etalage. Vraag Justus om tips of hulp als je dit wilt doen.


## Doel van deze opdracht

Je leert aantekeningen bijhouden en gestructureerd studeren. Tijdens checkouts en retrospects ga je regelmatig terugkijken naar wat je allemaal hebt gedaan en geleerd. Daarvoor heb je deze I Love Web deeltaak nodig als bewijslast.

### Semester 1

Maak met HTML, CSS en JS je eigen statische website. Hou je Learning Journal bij in de Wiki met Markdown, of voeg dit ook als HTML bestanden toe aan je website. Alles mag.

### Semester 2

Maak met NodeJS, Express en Liquid een doorontwikkeling op je statische site uit Semester 1. Neem alle _content_ uit Semester 1 mee, en maak hiermee een dynamische, interactieve site. Als je in Semester 1 in je Wiki hebt gewerkt, kijk dan eens of je die [kunt exporteren](https://docs.github.com/en/communities/documenting-your-project-with-wikis/adding-or-editing-wiki-pages#adding-or-editing-wiki-pages-locally) en anders in kunt zetten in je site. Misschien kun je er wel een (Markdown) database van maken. Gebruik bijvoorbeeld front matter als metadata, zodat je Directus niet nodig hebt. Bedenk ook welke andere dynamische data je toe kunt voegen aan je site. Misschien wel iets met een weather API? Of de API van je lokale sportvereniging? Of [die van GitHub](https://docs.github.com/en/rest)? Of [een andere](https://publicapis.io/)?

### Semester 3 & 4

Maak met Sveltekit, 11ty, Astro, of een ander framework een doorontwikkeling van je website uit Semester 2. Neem alle relevante eerdere content mee als Markdown files, [hergebruik je Wiki](https://docs.github.com/en/communities/documenting-your-project-with-wikis/adding-or-editing-wiki-pages#adding-or-editing-wiki-pages-locally) als je dat nog niet hebt gedaan. Gebruik bijvoorbeeld front matter als metadata, of zet een database met gestructureerde content op, en maak met componenten je dynamische _portfolio_ met weblog. Denk ook na over hoe je je content kunt hergebruiken als je besluit naar een ander framework over te stappen.

Laat zien aan welke projecten je de afgelopen twee jaar hebt gewerkt, waar je trots op bent, en waar je passies liggen.
